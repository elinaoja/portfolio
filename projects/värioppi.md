---
date: 2019-11-12
thumbnail: "/uploads/värihippupieni.jpg"
title: Värioppi
categories:
- Värioppi
project_bg_color: ''
project_fg_color: ''

---
![](/uploads/harmaasävypieni.jpg)

## Yksi väri näyttäää kahdelta

Tehtävä on esimerkki värin muuntautumiskyvystä.

Ratkaisu: Toinen tausta on tummempi ja toinen vaaleampi. Kuvio on valööriltään noin taustojen puolivälissä. Ihanteellinen muutos vaatii sen, että kuvio sisältää yhtä paljon molempia taustavärejä.

Pohjaväri vaikuttaa päälle asetettuun väriin siten, että se vähentää siitä omaa sävyään. Myös pohjavärin valo vähentää samalla tavoin kuin sen sävy. Tästä seuraa, että mitä tahansa sävy- tai valoisuuseroja voidaan vähentää yhdistämällä värejä taustoihin, joilla on niiden kanssa yhteisiä ominaisuuksia. 34-35

![](/uploads/taustavärivaikutus.jpg)

## Läpikuultavuus ja tilailluusio – värien rajat ja kolmiulotteisuus

Alin oranssi palkki kuultaa keltaisen suorakaiteen edessä, keskimmäinen suorakaiteen "sisällä" ja ylin takana. Toteutuksen muodot korostavat tilantuntua.

![](/uploads/kiskot.jpg)

## Additiivinen ja subtraktiivinen värisekoitus

Suoran valon sekoittuminen eli additiivinen värien sekoittuminen tulee ymmärrettäväksi prismalinssin avulla. Värispektri syntyy valkoisen auringonvalon hajaantuessa; spektrin eri värit ovat valovoimaltaan heikompia kuin valkoinen valo, jonka ne yhdessä muodostavat. Additiivisessa sekoittumisessa eri väristen valojen sekoittuminen päällekkäin lisää valoisuutta. Esimerkiksi tietokoneen näyttö toimii tällä periaatteella.

![](/uploads/siniset.jpg)

Subtraktiivisessa värisekoituksessa ei koskaan synny valkoista, vaan päin vastoin, mitä useampia värejä sekoitetaan sitä tummempaa tulee. Esimerkiksi maalipigmentit toimivat tällä periaatteella.