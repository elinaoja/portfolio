---
date: 2019-11-06
thumbnail: "/uploads/kipsi_projekti.jpg"
title: Plastinen sommittelu
categories:
- plastinen sommittelu
project_bg_color: ''
project_fg_color: ''

---
### Puu

Plastisen sommittelun ensimmäinen tehtävä oli rakentaa veistos opettajamme Kirsi Tapperin paikalle tuomasta tuoreesta lepästä. Veistoksen aiheeksi hän antoi "talventörröttäjä". Pohdiskelin työtä tehdessä, että veistokseni on enemmänkin "törrömaisema". Veistoksen oksamaisten törröttäjien voi hahmottaa olevan eri etäisyyksillä vaikkapa lumisessa rinteessä. Lumi hämää silmää ja vääristää etäisyyksiä; mikä oksista on lähellä ja mikä kaukana? Kolmiulotteisuus saattaa katsojasta hetkisen vaikuttaa kaksiulotteiselta.

Suhteeni puuhun ja muihin koviin materiaaleihin on tähän asti ollut melko etäinen (olen aiemmalta koulutukselta tekstiiliartesaani). Tämä tehtävä olikin äärimmäisen tärkeä minulle, sillä tartuin pitkästä aikaa puukkoon ja aloin veistämään puuta. Se tuntui hyvältä ja jotenkin merkitykselliseltä. Arvelen että syvyyttä materiaalin työstämiseen tuo alitajunta, joka tuntuisi lähtevän liikkeelle vuoleskellessa. Sama ilmiö tapahtui minulle savea työstäessä. Kolmiulotteisen materiaalin kanssa tapahtunee jotain rauhoittavaa ja maadoittavaa, palauttavaa.

![](/uploads/törröttäjäkollaasi.jpg)

## Kirjaveistos

Askarteluhetki. Sille lienee paikkansa maailmassa. (Sattumalta arkkitehtuuriaiheinen kirja leikeltävänä.)

![](/uploads/paperiveistoskollaasi.jpg)

## Paperimassa

Paperimassaveistoksen aihe "eläin" tuli opettajaltamme. Veistoprosessi alkoi kanaverkkorungon muotoilulla. Verkkoa väännellessä huomasin rungon alkavan muotoutua joutsenen kaulan malliseksi, aihe tarkentui siis tekemisen kautta. Runko vahvistettiin liisterillä ja sanomalehtisuikaleilla, minkä jälkeen se massattiin.

![](/uploads/joutsenkollaasi1.jpg)

![](/uploads/joutsenkollasi3.jpg)