---
date: 2019-11-06
thumbnail: "/uploads/sinkelt1.jpg"
title: Kuvan rakentaminen
categories:
- kuvan rakentaminen
project_bg_color: ''
project_fg_color: ''

---
### Omakuva

Omakuvan tekeminen oli yllättävän intensiivinen kokemus ihan tunnetasolla asti. Jostain syystä ajauduin tavoittelemaan suhteellisen realistista kuvaustyyliä. Lopputulos on melko jäykkä ja työstä välittyy piirtäessä vallinnut epäusko omaan kykyyn tehdä näköiskuvaa. Tämä olikin ensimmäinen kerta, kun sellaista edes yritin. Tehtävä tarjosi aloittelijalle tehokasta harjoitusta lyijykynän käyttöön ja katsomiseen. Tunnetilani kuvassa oli tarkoitus olla keskittynyt ja tarkkaavainen. Tyhjä tila on tärkeä.

![](/uploads/omakuva_pieni.jpg "Omakuva")

Saimme tehtäväksi valmistaa myös tailteilijaminää kuvaavan kollaasin. Olen toteuttanut työn konkereettisesti paperille, mutta laitan tänne blogiin kuvat eri muodossa, jotta saan ne laadukkaammin esille. Kaikki kuvat ovat internetistä peräisin, eikä minulla ole niiden käyttöön mitään oikeutta. Poistan ne blogistani arvioinnin jälkeen.

### Motiivisarja – Toisto

Motiivisarjani rakentuu ihmisen luomalle toistolle. Kaikkialla ilmenevä toisto luo rytmiä, liikettä ja suuntaa kuvapintaan. Kuvat olen ottanut lähiympäristöstäni Säynätsalosta sekä Teeleidistä vuonna 2016, jolloin aloitin kuvataiteen perusopinnot. Käytin kuvaamiseen silloista kännykkäkameraani sekä vanhaa digijärkkäriä.

![](/uploads/pyykkinaru.jpg)

![](/uploads/viuhkapieni.jpg)

![](/uploads/tiiliseina.jpg)

![](/uploads/laituri_b.jpg)

![](/uploads/sohvai_b.jpg)

![](/uploads/kippo_b.jpg)

![](/uploads/ikkunanauha_b.jpg)