---
date: 2019-11-21
thumbnail: "/uploads/iltavalokeskenpieni.jpg"
title: Maalaus
categories:
- maalaus
project_bg_color: ''
project_fg_color: ''
order: 5

---
## Harjulla vuonna 2016

![](/uploads/harjukollaasi.jpg)Olen hakenut inspiraation maalaukseen Harjun tornin kattoterassilta avautuvista maisemista. Työssä olen tutkinut ilmaperspektiiviä ja veden heijastuksia. Maisemaan sijoittuvan rakennuksen työstäminen jäi kesken. Olisin voinut jättää rakennuksen myös pois, mutta mielestäni se tuo kontrastia luonnonympäristön orgaanisiin muotoihin. Minua kiinnostaa arkkitehtuuri myös itsessään, ja tässä työssä erityisesti mielikuva rakennuksesta avautuvista maisemista.   

## Pointillismia Seminaarinmäellä

![](/uploads/pointalkuperpieni.jpg)

![](/uploads/pointkollaasi2.jpg)

![](/uploads/pointtyöpieni.jpg)

![](/uploads/poinkollaasi.jpg)Tämän työn parissa opin paljon. Pointillistinen lähestymistapa herätti aluksi vastustusta, mutta työn edetessä ymmärsin, miten eri värit herättävät toisiaan loistamaan. Ja sitten tein sen saman virheen, jonka teen usein; sokaistuin omalle tekemiselleni ja tukin kuvapinnan liian täyteen. Työstämisvaiheen kuvissa on vielä säkenöintiä, mutta lopputuloksessa on liikaa tavaraa ja punainen hehku on menetetty. Katsojalle ei todellakaan jätetä mitään arvailujen varaan, kaikki on ajateltu loppuun ja sen yli. Opin, että minun on pidettävä paljon taukoja tekemisessä, jotta nähty menee ymmärryksen tasolle. Olisin myös rohkeammin voinut lähteä kokeilemaan puhtaampien värien käyttöä ja katsoa, miten ne lähtevät toimimaan yhdessä. Pidän työssä taivaalla ja tiessä säilyneistä vaaleanpunaisista sävyistä. Sekä pihlajan lehtimuodosta.

## Naissaari

![](/uploads/naissaaripieni.jpg)

## Aamu suolla

![](/uploads/aamusuolla2pieni.jpg)

Inspiraationa toiminut retki suolle oli elävästi mielessä maalatessa. Tein työn kokonaan valokuvan perusteella kotona.

## Peiteväri eli guassi

![](/uploads/kannutyövaihepieni.jpg)

![](/uploads/kannuvalmispieni.jpg)

Peitevärit olivat minulle uusi tuttavuus, enkä ole vielä päässyt niiden kanssa ihan sinuiksi. Ne avasivat minulle kuitenkin uuden näkökulman niin ikään etäisiksi jääneisiin akvarelleihin ja aloinkin näkemään syvyysvärit uutena mahdollisuutena. Työssä on käytetty myös pastelliliituja. Tämän kokeilun ansiosta sovelsin samoja materiaaleja myös maalauskurssin "omaan työhön". 

## Kollaasi

![](/uploads/lepakkopieni.jpg)

Kollaasi on vuodelta 2016. Tein sen Antti Lokan tunnilla eräänlaisena terapiatyönä itselleni. Talossamme asusti tuohon aikaan lepakkoyhdyskunta, ja halusin tuoda aiheen satukirjamaisesti lähestyttävämpään muotoon itselleni. Kuva on kuviteltu näkymä olohuoneemme ilmastointikanavassa, jossa asusti vikinästä päätellen tuohon aikaan useampikin lepakkoyksilö. Kuvan teepannu on kuivaneulatyö ja seinällä roikkuva huoneentaulu silkkipainomenetelmällä tehty. Olen tyytyväinen erityisesti lattian ulkonäköön.

## "Oma työ"

Tässä työssä halusin pohtia maisema-aihetta uudesta abstraktimmasta näkökulmasta. Alla oleva kuva pulpahti mieleeni aihetta pohtiessani. 

![](/uploads/metsäpieni.jpg)

Kuva on napattu Venetsian arkkitehtuuribiennaalissa, 2018. Arkkitehtien käyttämät pienoismallit ovat mielestäni varsin kiinnostavia, sillä ne paketoivat ympäristöä erikoisiksi kolmiulotteisiksi pienoismaailmoiksi. Niillä on tarkoitus ottaa ihmisen mittakaavassa isoa ja vaikeasti hahmottuvaa kokonaisuutta haltuun. Samalla niiden kautta saatu näkökulma on ihmiselle täysin vieras, ihmiskehosta etääntynyt. 

![](/uploads/tmkollaasi.jpg)

Pohjustin työn akvarelliväreillä. Maalasin paperia peitevärein ja leikkasin siitä liuskoja, joista sommittelin metsän ja puiden varjot. Maalasin lisää kerroksia ja viimeistelin pastellivärein. Halusin jättää keskelle maisemaa aukion, jolle pienet ihmishahmot ovat saapuneet. Hahmot tuovat mittakaavaan jännitettä. 

![](/uploads/tikkumetsä2pieni.jpg)

![](/uploads/tmkollaasipieni.jpg)

Työtä voisi jalostaa tietoisemmalla ja kiinnostavammalla värisuunnittelulla. Myös varjojen lankeamissuunnat ovat paikoin erikoisia. Työ on kuitenkin hyvä pohja monenlaiselle leikittelylle ja kokeilulle. Eräänlainen näyttämö, jota voin hyödyntää jatkossakin.

![](/uploads/tikkumetsä_tussipieni.jpg)

Toteutin aiheesta toisen version tussilla.