---
date: 2019-11-21
thumbnail: "/uploads/pehmeäcrop.jpg"
title: Grafiikka
categories:
- grafiikka
project_bg_color: ''
project_fg_color: ''
order: 6

---
## Puupiirros

Puupiirros oli minulle uusi tekniikka. Pelkäsin vähän etukäteen kaivertamisen fyysistä kuormittavuutta, mutta hyvillä terävillä välineillä se ei koitunut ongelmaksi. Laattakin oli pinnaltaan melko pehmeää on 5-6 mm paksua vanerilevyä.

Aiheekseni valitsin gepardin, jonka toteutin kyllä epärealistisin värein. 

![](/uploads/veisto_pieni.jpg)

![](/uploads/gepardikollaasi.jpg)

Tein töihin yhteensä kolme painokertaa, joista ensimmäinen oli pelkkä taustaväri. Oikean puoleisessa kuvassa ylhäällä on toinen painokerta tehty keltaisen pohjavärin päälle oranssilla. 

![](/uploads/gepardikeltpieni.jpg)

![](/uploads/geppunpieni.jpg)

![](/uploads/peppupieni.jpg)

Pidin työssäni eniten oikeasa reunassa olevasta ruohokasvillisuudesta, sillä kaiverruksen jälki on siinä kohdassa rentoa ja tummanvieoletti painojällki päästää kauniisti läpi alla olevaa väriä. Onnistuin levittämään värin riittävän ohueksi kerrokseksi laatalle niin, että puiden syyt tulevat esiin tuoden pintaan elävyyttä. Kohdistuksessa olisi voinut olla enemmän tarkkuutta. 

Puupiirros oli grafiikan kurssin tekniikoista minulle tärkein. Pikkutarkka tekeminen jäi materiaalien ansioista sivuun ja mieli alkoi työskentelmään uudella levollisemmalla tavalla. Nyt tekisin toisin työssäni monta asiaa, joita kiireessä ja ensikertalaisena en osannut paremmin ajatella. Aion jatkaa puupiirroksen tekemistä heti kun saan järjestettyä itselleni siihen mahdollisuuden.

## Silkkipaino

Silkkipaino tai serigrafia oli minulle entuudestaan tuttu menetelmä, sillä olen opiskellut sitä päätekniikkana kahden vuoden ajan artesaaniopinnoissani. Olen käyttänyt menetelmää monin eri lähestymistavoin, painopohjana lähinnä kangas . Kertaus on tietenkin aina tervetullutta ja onhan paperi materiaalina itselleni vieraampi. Oli ilo huomata, että osaamiseni oli säilynyt suurinpiirtein ennallaan, vaikken ole sitä vuosiin päässyt hiomaan. Myös Ratamon työskentelyolosuhteet tekivät minuun vaikutuksen.

Opettajamme Rita Vargas on omaa luokkaansa; hän selittää asiat hyvin yksityiskohtaisesti siten, että kaikki kuulevat. Tämän lisäksi hän kiinnittää paljon huomiota työturvallisuuteen ja muutenkin hyviin työkäytänteisiin. Arvostan tällaista huomion tasaista jakamista ja osaamista pajatyöskentelyssä todella paljon.

![](/uploads/seripaino.jpg)

![](/uploads/seripunpieni.jpg)

![](/uploads/puut.jpg)

## Kuivaneula

![](/uploads/kuivat.jpg)

Kuivaneulatekniikan opetusviikonloppu sattui päällekkäin Japanin matkan kanssa. Sattumaoisin olen käynyt taidekasvatuksen opinnoissani (2015) Ritan grafiikan kurssin, jolla teimme kuivaneulatöitäkin. Yllä olevat työt ovat tuolta kurssilta. Tämän tekniikan pariin olisi kyllä hyvä palata uudelleen, sillä kurssista on jo aika kauan aikaa. 

## Carborundum

![](/uploads/pyönel.jpg)

![](/uploads/laatat.jpg)

![](/uploads/puutkoll.jpg)

## Pehmeäpohja

![](/uploads/pehmeäkollaasi.jpg)

![](/uploads/lehdet.jpg)

![](/uploads/vihreälehticrop.jpg)